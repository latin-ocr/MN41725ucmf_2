PRAEFATIO

odex Guelferbytanus 4096, inter Wissemburgenses sine

ullo certo auctore adnumeratus, ab Ο. nlleinemann in

suo Catalogo tVlll, 12273, breuiter atque haud ita accu-

rate descriptus est. Nam licet ibi saeculo X adsignetur,
peritissimorum tamen uirorum Pauli Lehmann et eheu
nuper in hello impie occisi Sigmundi Tafel iudicio potius
stare libet, qui librum saeculo lX, et quidem in Germania
septentrionali, scriptum milri confirmarunt. Constat modo
104 foliis pergam. 33x25 cm, at certe initio et fine mutilus:
nam exprimo quaternione nonnisi septem tolia supersunt,
primo folio iam inde a multis saeculis abscisso3 ex XXV.
uero, qui nunc ultimus, unum folium exstat, cui alterum re-
centiori aetate aptatum est. Quo tactum, ut et consueta
„capitula“ et titulus authenticus pessum irent; quorum loco
recentiori aetate nescio quis de suo inscripsit: Tractatus
vel homiliae diversorum patrum, ab initio et in calce
mutilae. Codex ipse, ex quo is noster descriptus est, etiam
mancus ac male habitus fuisse uidetur, partim deficientibus
foliis, partim inuerso ordine dispositis. Ab archetypo quo-
que puto repetendum est, quod saepissime litterae u et b
uicissim permutantur, quodque non solum in uocibus com-
positis sed et alias consonantes praeter usum communem
adsimilantur: ut puta, quemammodum, at te, as se, ar
redimendos noe, descendit an nos; quin et reperitur
annus pro agnus, etin uerbo adiuuare littera d ab ama-
nuensi constanter omissa est. Unam manum per totum uo-
lumen, quicquid contra dixerit Heinemann, mihi agnoscere
uideor, eamque licet haud elegantissimam, at planam pro-
iecto ac lucidam: accessit cura correctoris coaeui, qui recte
interpungendis uocibus praecipuam operam dedit3 quod uero
idem aliique postea in textu nonnulla emendare ausi sunt,
id quidem mea sententia parum felici successu. Denique

S. Augustini tractatus. l i

 

